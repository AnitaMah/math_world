202 8 5. Десяткові дроби

Наприклад:

234 ~ 230 — округлення до десятків;

8763 ~ 8800 — округлення до сотень;

884 ~ 1000 — округлення до тисяч;

965 348 ~ 970 000 — округлення до десятків тисяч.

У тих випадках, коли ми хочемо швидко оцінити ситуацію,
прийняти правильне рішення, можуть бути корисними знання про
округлення чисел.

Розглянемо такий приклад.

До пункту прибуття автомобілю залишилося проїхати 283 км.
Водій знає, що витрати бензину становлять 9 л на 100 км шляху,
а об'єм паливного бака дорівнює 60 л.

Лише глянувши на прилад, який показує рівень палива в баку
(рис. 204), водій переконався, що бензину ви-
стачить. Як йому вдалося так швидко провести
розрахунки?

Водій зробив так: округлив витрати бен-
зину до 10 л на 100 км шляху, відстань, що
залишилася, -- до 300 км, а потім виконав
дії: (300:100) 10. Отриманий результат 30 a
порівняв з покажчиком рівня палива в баку.
Оскільки бак був наповнений більше ніж напо-
ловину, а половина баку якраз і становить 30 л,
то водій зробив висновок, що палива вистачить.

Більш точний результат можна було отримати, знайшовши
значення виразу (283 : 100) - 9. Проте водій так робити не став. Він
прикинув значення цього числового виразу.

Зверніть увагу, що водій округляв усі числа в «гіршу» сторо-
ну -- узяв більші витрати палива, ніж насправді, і більшу відстань,
ніж потрібно проїхати. Якщо палива вистачить за «погіршених»
умов, то його вистачить і насправді. А ось округляти в сторону
«покращання» небезпечно. Така прикидка може підвести водія.

Подібні прикидки ви можете робити, наприклад, коли визна-
чаєте, чи вистачить грошей на покупку, яка складається з багатьох
товарів. Плануючи свій день, ви прикидаєте час на виконання
певного виду робіт.

Прикидку варто застосовувати тоді, коли життєва ситуація до-
зволяє замінити трудомісткі обчислення простими розрахунками.

Рис. 204

1. Сформулюйте правило округлення десяткових дробів.
й 2. Сформулюйте правило округлення натуральних чисел.

