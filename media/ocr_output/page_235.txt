36. Середнє арифметичне. Середнє значення величини 235

1048. Фермер зібрав з кожного гектара поля площею 30 га по 30,2 ц
пшениці, а з кожного гектара поля площею 20 га -- по 32,3 ц
пшениці. Який середній урожай з одного гектара зібрав фермер?

1049." Середнє арифметичне чисел 7,8 і x дорівнює 7,2. Знайдіть
число х.

1050. Середнє арифметичне чисел 6,4 i у дорівнює 8,5. Знайдіть
число у.

1051. Середнє арифметичне двох чисел, одне з яких у 4 рази менше
від другого, дорівнює 10. Знайдіть ці числа.

1052. Середнє арифметичне двох чисел, одне з яких на 4,6 більше
за друге, дорівнює 8,2. Знайдіть ці числа.

1053. Беручи участь у математичній олімпіаді, Дмитрик розв'язав
10 задач. За кожну задачу він міг отримати не більше 12 балів. За
перші вісім задач хлопчик отримав середню оцінку 7 балів. Скіль-
ки балів отримав Дмитрик за кожну з решти двох задач, якщо
середня кількість балів за одну розв'язану задачу становила 8?

1054. В університеті оцінка за семестр є середнім арифметичним
оцінок за 5 тестів, які складають студенти протягом семестру.
Найбільша можлива оцінка за кожний тест дорівнює 100 балам.
Середня оцінка студентки Марії за чотири складені нею тести
становить 88 балів. Скільки балів має отримати Марія за п'ятий
тест, щоб її оцінка за семестр становила 90 балів?

1055." Автомобіль їхав 3,4 год по шосе зі швидкістю 90 км/год
і 1,6 год по грунтовій дорозі. З якою швидкістю їхав автомобіль
по грунтовій дорозі, якщо середня швидкість на всьому шляху
становила 75,6 км/год?

1056." Було куплено 2 кг цукерок одного виду по 64 грн за кіло-
грам, 4 кг цукерок другого виду по 82 грн і ще 3 кг цукерок
третього виду. Середня ціна куплених цукерок становила 88 грн
за кілограм. Скільки коштував кілограм цукерок третього виду?

1057." Середнє арифметичне чотирьох чисел дорівнює 2,1, а ce-
реднє арифметичне трьох інших чисел -- 2,8. Знайдіть середнє
арифметичне цих семи чисел.

1058." Середнє арифметичне семи чисел дорівнює 10,2, а середнє
арифметичне трьох інших чисел -- 6,8. Знайдіть середнє ариф-
метичне цих десяти чисел.

1059." Середній вік 11 футболістів команди становить 22 роки. Під
час гри одного з футболістів було виведено з поля, після чого
середній вік гравців, які залишилися, став дорівнювати 21 року.
Скільки років футболісту, який залишив поле?
