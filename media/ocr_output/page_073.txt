12. Види кутів. Вимірювання кутів 73

30 км/год. Зустрівшись із велосипедистом, птах розвернувся
і полетів назад. Прилетівши в місто В, він знову розвернувся
і полетів назустріч велосипедисту. Зустрівшись із ним, птах
розвернувся і полетів назад у місто В. Птах літав таким чином
доти, доки велосипедист не приїхав у місто В. Скільки кіломе-
трів пролетів птах?

12. Види кутів. Вимірювання кутів

На кожному з рисунків 84, а-г зображено два промені. На
якому з рисунків пара променів утворює кут, сторонами якого є
ці промені?

КИ

г

Рис. 84

Оскільки на рисунках 84, а-в початки променів не збігаються,
то кутів вони не утворюють. Промені на рисунку 84, г утворюють
пряму. При цьому початки променів збігаються, а отже, вони утво-
рюють кут. Такий кут називають розгорнутим.

Кут, сторони якого утворюють пряму, називають розгор-
нутим.

Кути, як і відрізки, можна вимірювати. Нагадаємо, що для
вимірювання відрізків ми застосували одиничний відрізок (1 мм,
1 см тощо). Однак для вимірювання кутів у нас поки що немає
одиничного кута.

Створити його можна, наприклад, так. Поділимо розгорнутий
кут на 180 рівних кутів (рис. 85). Кут, утворений двома сусідніми
променями, обирають за одиницю виміру. Його величину називають
градусом (від лат. gradus — «крок», «сходинка») і записують: 1°.

1

qm

\ |

|

/ г
| \
|

