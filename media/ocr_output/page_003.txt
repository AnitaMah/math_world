Від авторів

УЧНЯМ

ЛЮБІ ДІТИ!

Уміння рахувати, логічно міркувати, бути наполегливим і за-
взятим, уважним і акуратним -- усе це необхідно кожній людині.
А як набути таких якостей? Математика -- та чарівна наука, яка
допоможе вам розвинути ці вміння й здібності. І не важливо, яку
професію ви оберете: будівельника чи кондитера, програміста чи
фермера, лікаря чи економіста, -- отримані математичні знання
завжди стануть у пригоді.

Вивчення математики можна порівняти з нелегкою, але за-
хоплюючою мандрівкою дивовижною країною. І ми сподіваємося,
що цей підручник стане для вас надійним дороговказом і вірним
провідником у світі знань.

Ознайомтеся, будь ласка, з будовою цієї книжки. Текст під-
ручника поділено на два розділи, кожний з яких складається з
параграфів, а параграф, у свою чергу, -- з пунктів. Підручник
містить 38 пунктів, кожен з яких починається з викладу теоретич-
ного матеріалу. Вивчаючи його, особливу увагу звертайте на текст,
який надруковано жирним шрифтом. Так у книзі виділено слова,
що означають математичні терміни. Жирним курсивом і курсивом
виділено правила та найважливіші математичні твердження.

Зазвичай виклад теоретичного матеріалу завершується прикла-
дами розв'язування задач. Ці записи можна розглядати як один із
можливих зразків оформлення розв'язання.

До кожного пункту дібрано завдання для самостійного розв'язу-
вання, приступати до яких радимо лише після засвоєння теоретич-
ного матеріалу. Серед завдань є як прості й середні за складністю
вправи, так і важкі задачі, особливо ті, що позначено зірочкою (*).

Кожний пункт завершується особливою задачею, яку ми назва-
ли «Задача від Мудрої Сови». Для її розв'язання потрібно виявити
винахідливість і кмітливість.

У рубриці «Коли зроблено уроки» ви зможете дізнатися про
важливі математичні об'єкти -- числа й фігури, про історію їх ви-
никнення. Сподіваємося, що це зацікавить вас.

Зазначимо, що в курсі математики 5 класу є багато тем, які
вивчались у молодших класах. І навіть якщо раніше у вас були
якісь негаразди з математикою, то при бажанні можна все швидко
надолужити.

Дерзайте! Бажаємо успіху!
