246 8 5. Десяткові дроби

о . . . . .
1113. Розчин містить 14% солі. Скільки кілограмів розчину треба
взяти, щоб він містив 49 кг солі?

1114. Банк сплачує своїм вкладникам 8% річних. Скільки грошей
треба покласти в банк, щоб через рік отримати 60 грн прибутку?

о . . .
1115. Маса сушених слив становить 15% маси свіжих. Скільки кі-
лограмів свіжих слив треба взяти, щоб отримати 36 кг сушених?

1116. За тиждень бригада робітників відремонтувала 138 м дороги,
що становить 115% плану. Скільки метрів дороги планували
відремонтувати за тиждень?

о . oe
1117. Ha обід Карлсон з'їв 28,8 кг варення, що становило 120%
того, що він планував з'їсти. Скільки кілограмів варення пла-
нував з'їсти Карлсон на обід?

1118. Підприємець щомісяця сплачує за оренду приміщень 20%
місячного прибутку. Одного місяця він підрахував, що після
сплати за оренду приміщень у нього залишилося 12 000 грн від
прибутку, отриманого в цьому місяці. Яку суму становив при-
буток до сплати оренди?

1119.° Під час сушіння яблука втрачають 84% своєї маси. Скіль-
ки кілограмів свіжих яблук треба взяти, щоб одержати 24 кг
сушених?

1120. Під час тушкування м'ясо втрачає 24% своєї маси. Скільки
кілограмів сирого м'яса треба взяти, щоб отримати 19 кг тупі-
кованого?

1121. Наобід у харчевні «Три піскарі» лисиця Аліса та кіт Базиліо
замовили салат «Олів'є», смажене порося і торт з морозива. Коли
їм принесли рахунок, то виявилось, що за салат треба заплатити
28% суми, за порося — 54%, а за торт -- решту 108 сольдо.
Скільки сольдо коштував обід Аліси та Базиліо?

1122. Троє друзів збирали гриби. Перший зібрав 37% усіх грибів,
другий -- 25%, а третій — решту 76 грибів. Скільки всього
грибів вони зібрали?

1123. Довжина прямокутного паралелепіпеда дорівнює 50 см, а ши-
рина становить 24% довжини. Обчисліть об'єм паралелепіпеда,
якщо ширина становить 30% висоти.

1124. Площа біосферного заповідника «Асканія-Нова» (Херсонська
область) дорівнює 11,1 тис. га. Площа природного заповідника
«Медобори» (Тернопільська область) становить 94% площі запо-
відника «Асканія-Нова» i 25% площі національного природного
парку «Синевир» (Закарпаття). Знайдіть площу заповідника
«Медобори» і площу парку «Синевир».
