32. Округлення чисел 201

Отже, при заміні числа 6,96 числом 7 помилка є меншою, ніж
при заміні числа 6,96 числом 6. Скориставшись рисунком 203,
можна записати: 6,12 ~ 6; 6,2 ~ 6; 6,391 ~ 6; 6,41 ~ 6; 6,6 ~ 7;
6,703 ~ 7; 6,8 я 7.

Ми навели приклади округлення десяткових дробів до одиниць.

А як округлити до одиниць число 6,5, яке однаково віддалене
від чисел 6 і 7? У таких випадках домовились округляти до біль-
шого з двох чисел. Таким чином, вважають, що 6,5 ~ 7.

Десяткові дроби можна округлювати не тільки до одиниць,
а й до десятих, сотих, тисячних i т. д.

Наприклад:

0,12 ~ 0,1 (округлення до десятих), оскільки 0,12 ближче до
0,1, ніж до 0,2;

3,85741 ~ 3,86 (округлення до сотих), оскільки 3,85741 ближче
до 3,86, ніж до 3,85;

1,004483 ~ 1,004 (округлення до тисячних), оскільки 1,004483
ближче до 1,004, ніж до 1,005.

Ці приклади ілюструють таке правило.

Для того щоб десятковий дріб округлити до одиниць, Oeca-
тих, сотих і т. д., треба всі наступні за цим розрядом цифри
відкинути. Якщо при цьому перша з цифр, які відкидають, до-
рівнює 0, 1, 2, 3 або 4, то останню з цифр, які залишають, не
змінюють; якщо ж перша з цифр, які відкидають, дорівнює 5,
6, 7, 8 або 9, то останню з цифр, які залишають, збільшують
на одиницю.

ПРИКЛАД | Округліть число 16,398 до сотих.

Розв'язання. Маємо: 16,398 ~ 16,40, причому 0 у кінці дробової
частини не відкидають, оскільки він показує, до якого розряду
округлено число. |

Округлюють не тільки десяткові дроби, а й натуральні числа. Не-
можливо встановити точно, скільки людей живе в Україні, скільки
кубічних метрів води містить Київське водосховище, скільки тонн
зерна зібрали минулого року в нашій країні. Цю інформацію можна
знайти в довідниках. Однак наведені в них дані є наближеними.

Округлення натуральних чисел багато в чому схоже на округ-
лення десяткових дробів.

При округленні натуральних чисел до деякого розряду за-
мість усіх наступних за цим розрядом цифр молодших розрядів
пишуть нулі. Якщо перша з цифр, що йшли за цим розрядом,
дорівнює 0, 1, 2, 3 або 4, то цифру в даному розряді не змінюють;
якщо ж перша з цифр, що йшли за цим розрядом, дорівнює 5, 6,
7, 8 або 9, то цифру в даному розряді збільшують на одиницю.
